Bekhems: Vēlos atgriezties Anglijas izlasē

Kā zināms, 36 gadus vecais Bekhems šobrīd pārstāv Amerikas Futbola līgas (MLS) komandu Losandželosas "Galaxy".

"Šobrīd esmu labā fiziskā kondīcijā," sacīja Bekhems. "Neesmu vēl pielicis punktu karjerai valstsvienībā un nekad neesmu teicis, ka man spēlēšana izlasē ir beigusies."



"Ja kāds no Anglijas izlases pamatsastāva spēlētājiem satraumēsies vai izkritīs no sastāva, būšu gatavs palīdzēt. "Vēlētos atgriezties Anglijas izlasē un ticu, ka to izdarīšu," stāstīja Bekhems.
Pēdējo maču Anglijas izlases krāsās Bekhems aizvadīja 2009.gadā ar Baltkrievijas valstsvienību.

Savas karjeras laikā Bekhems kopā ar Anglijas izlasi piedalījies trijos Pasaules kausa izcīņas finālturnīros. Kopumā Anglijas valstsvienībā viņš aizvadījis 115 spēles, kurās izcēlies ar 17 vārtu guvumiem.

Jāpiebilst, ka 2012.gadā Londonā norisināsies Olimpiskās spēles.